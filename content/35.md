---
issue: 35
title: Lorem Ipsum I / Er det Schmeichel?
published_on: 2017-11-04
date: 2017-11-04 08:00
---

##### #35 -- 2017-11-04 -- Lorem Ipsum I / Er det Schmeichel?

Jeg [blev gift][]. Jeg begyndte på et [nyt job][]. Nyhedsbrevet holdt igen en lang pause. Vi fortsætter som om intet var hændt.

---

[mootmoart][] var den første af de 3 ting, jeg havde lavet til mit show i sommers. De andre to var **Lorem Ipsum I** og **Er det Schmeichel?**

### Lorem Ipsum I

For en 6-7 år siden snublede jeg første gang over Dronningens nytårstaler på nettet. Jeg tænkte, at de _kunne da være sjove at lave noget med_, så jeg scrapede dem og gjorde ikke meget mere ved det.

Et års tid senere meldte jeg mig til [Demodag][] uden at have ret meget demo. Til gengæld havde jeg lyst til at lave noget, der var sjovt. Nytårstalerne poppede op i min hukommelse, og jeg lavede et par eksempler på, hvordan man kunne hive tilfældige passager ud, blande dem til nye taler, generere referater eller få Google-damen til at læse dem op.

5-6 år mere gik og Machine Learning blev allemandseje. I et forsøg på at dyppe tæerne bare lidt i AI-suppen huskede jeg de gamle taler igen, og fodrede dem til [char-rnn][]. `char-rnn` er et open source projekt, der, fodret en tekst fil, danner en model, der forsøger at forstå det du giver den, således den kan genere nyt, lignende data. Et såkaldt [_Recurrent Neural Network_][rnn]. Hjerner er også neurale netværk. [Her er en, der lærer et at spille Super Mario World][super rnn].

Det medfølgende eksempel er adskillige megabyte Shakespeare. Jeg kunne finde godt 359 kilobyte Dronningetaler. Resultatet var ok.

<figure><a href='https://twitter.com/mikker/status/894893209712812032'><img src="https://s3.brnbw.com/DGtMoNOXcAI4ClR.png-large-AT7FLZufXJ.png" alt="Lorem Ipsum I" width='500' /></a><figcaption>Lorem Ipsum I</figcaption></figure>

Krydret med fake skrive-effekt, et monogram og brevpapir-look:

<figure><img src="https://s3.brnbw.com/2017-11-04-13_33_34-3UqAAwjrtM.gif" alt="HUN SIDDER OG SKRIVER LIGE NU" /><figcaption>HUN SIDDER OG SKRIVER LIGE NU</figcaption></figure>

I sidste ende har vi nok ikke hørt nok til [HM. Margrethe II][taler] til at kunne erstatte hende med en AI endnu.

### Er det Schmeichel?

**Er det Schmeichel-appen** slægter sig lidt til _mootmoart_ i det, at de bruger samme api: [Microsoft's Face API][face api]

Med appen kan du tage et billede af en person og få at vide, om det er Peter Schmeichel eller ej.

<figure><img src="https://s3.brnbw.com/2017-11-04-13_59_09-LV6Bcynjs1.gif" alt="It's a match!" /><figcaption>It's a match!</figcaption></figure>

Med over 7 mia. mennesker kan det være svært at holde styr på dem allesammen. Peter Schmeichel er dog ikke bare hvem-som-helst, så hvis man møder ham, vil man helst være sikker på, det er den ægte vare. Så er det rart med lidt AI-hjælp.

Teknologien til at genkende og gruppere ansigter har eksisteret i mange år -- Photos har kunnet det siden det hed iPhoto -- og det er stort set det, jeg har gjort. Fundet 52 billeder af Peter og tilføjet dem til et virtuelt fotoalbum, som om han var en bekendt. Hver gang appen tager et billede, spørger den api'et om nogle af personerne derpå, mon er en af dem.

Indtil videre har den ikke fejlet. Og til det ene show viste vi den endda Kasper Schmeichel.

---

Koden til begge projekter er tilgængelig [på Github][view-source]. Bragt uden videre forklaring -- sig til, hvis der er noget, du gerne vil have forklaret.

🖥 Mikkel

[demodag]: http://demodag.org/
[char-rnn]: https://github.com/jcjohnson/torch-rnn
[rnn]: https://en.wikipedia.org/wiki/Recurrent_neural_network
[mootmoart]: https://computers.mikkelmalmberg.com/issues/34
[blev gift]: https://www.instagram.com/p/Bae6HmMA6xC/?taken-by=mikker
[nyt job]: https://twitter.com/mikker/status/922371359547805696
[taler]: https://dansketaler.dk/taler/margrethe-2-hkh-dronning/
[face api]: https://azure.microsoft.com/en-us/services/cognitive-services/face/
[super rnn]: https://www.youtube.com/watch?v=qv6UVOQ0F44
[view-source]: https://github.com/ny-mappe-1
