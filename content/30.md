---
issue: 30
title: I hvert fald product
published_on: 2017-06-25
date: 2017-06-25 08:00
---

##### #30 -- 2017-06-25 -- I hvert fald _product_

Mit job i DR går ud på at udvikle koncepter uden faktisk at føre dem ud i livet til sidst. Vi ender med en prototype og en beskrivelse og noget feedback fra _rigtige_, potentielle brugere, men stort set aldrig et færdigt produkt. Det er nogle andre, der skal føre det ud i livet, hvis alle synes, at det er det, konceptet skal.

Og således har jeg på det sidste befundet mig til møder med chefer i DR Nyheder, forklarende et koncept så godt som jeg har kunnet, og når de har svaret, _det lyder godt, hvad nu?_ har jeg sagt, _ja, måske_:

_Der skal som regel nogle journalister til -- det har jeg ikke så meget forstand på -- og hvis noget skal udvikles: programmører og designere. Men det varierer egentlig meget, for det er ikke altid, noget skal udvikles._

Til gengæld råder jeg stort set altid til, at finde en enkel person og lade hende have ansvaret for den overordnede vision.

2 ting:

1. en enkel person
2. overordnet vision

Havde DR været en moderne techvirksomhed (og det er det godt nok ikke), havde personen nok haft et visitkort med en titel a la _Product Owner_, _Product Manager_, eller _VP Products_. I hvert fald _"product"_.

---

Det er lidt forskelligt, hvordan folk beskriver _product_-rollen. Sommetider er den besat af en programmør og sommetider af en designer. Sommetider ingen af delene. Sommetider er det en person med noget helt andet stående på visitkortet, der bare _tager den_.

Sommetider lyder folks beskrivelse af rollen mest som det, jeg ville kalde en projektleder. Som om rollen går ud på at koordinere og komme i mål. Men der er forskel på at blive færdig og blive _god_.

I DR er der (rigtig, rigtig) mange <del>mellemledere haha!</del> mennesker og hver af dem, jeg har mødt, har været kompetente, handlekraftige og egenrådige. Alligevel går der nemt _DR i den_, og summen af al evne bliver til en tåge af manglende ejerskab[^ejerskab]. Ting skal nok blive gjort, men vi falder tilbage på vante metoder og greb. Hvis der skal ske noget nyt, skal nogen holde tungen lige i munden og have en vision -- jeg foreslår én.

---

Det er en pudsig evne: _at have og formidle en vision_. Der er ikke som sådan nogen praktisk egenskab, det kræver. Man skal øve sig, før man kan gå i gang med at kode eller designe, men _product_ kan du stort set begynde på i morgen[^morgen].

Måske er det derfor, der er så mange forsøg på at forklare, hvad det overhovedet er, det går ud på.

I et [enormt godt interview][track-sippey] fra december (i den enormt gode podcast [Track Changes][trackchanges] fortæller [Michael Sippey][sippey], Director of Product hos Twitter:

> [...] the product manager, if they’re any good, is really like, some of it is like idea generation but most of it is context setting. The thing that I always have to remind myself and always work to remind product managers of, is that really, you have, as a product manager, three questions that you need to be responsible for answering, which is:

> 1. What problem are we solving?
> 2. Who are we solving it for?
> 3. And: how are we gonna measure success?

> Everything else, like how are we going to solve the problem, how are we going to bring it to market, what are the needs that it has from a feature perspective or a speed perspective, or where should the button go or how should it look or how should the brand work — that is a team exercise. And you’ll get much better results if you involve the team, but the product manager’s job is to set that context <cite><a href='https://trackchanges.postlight.com/michael-sippey-on-product-management-and-pivoting-3f8614e0424b'>#</a></cite>

Det er et virkelig godt interview. Rich Ziade (den ene af værterne i podcasten) skrev for en uges tid siden, om sin opfattelse af rollen -- det sidste af 3 punkter beskriver, hvordan _smag_[^smag] er en vigtig del:

> Steve Jobs was keeping a very different score back in 1995. Microsoft was eating Apple’s lunch but he wasn’t impressed and it wasn’t just bitter envy. He summarized his displeasure with them in one sentence: “they have no taste.” It’s a brutal takedown. Here’s a technology juggernaut changing how the world works — and yet it’s sort of true. A great product manager — no matter how technical or marketing-driven — has an eye for what’s going to look and feel good. This applies across the different layers of design from branding to aesthetic to interaction. **A good product manager cares deeply about how the product looks and feels.** <cite><a href='https://trackchanges.postlight.com/what-makes-a-good-product-manager-8b43743d1958'>#</a></cite>

---

Det er en pudsig rolle, som er svær at håndtere. Men har du den rigtige person med en _vision_ og en _smag_, så kan det blive altafgørende.

🖥 Mikkel

[sippey]: http://www.sippey.com
[track-sippey]: https://trackchanges.postlight.com/michael-sippey-on-product-management-and-pivoting-3f8614e0424b
[trackchanges]: https://itunes.apple.com/us/podcast/track-changes/id1087659707?mt=2

[^ejerskab]: Jeg har jo ikke været der i en evighed, men jeg har set folk, der har, grine og nikke genkendende, når jeg advarer mod det. Så det tager jeg som en godkendelse af præmissen.
[^morgen]: Og så aldrig blive færdig med at lære, bevares.
[^smag]: Du og jeg vidste allerede, at smag er vores styrke: [COMPUTERS #27](https://computers.mikkelmalmberg.dk/issues/27)
